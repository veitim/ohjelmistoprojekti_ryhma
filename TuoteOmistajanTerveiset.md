Tuoteomistajan terveiset

Asiakkaamme on lipputoimisto, joka on tilannut lipunmyyntijärjestelmän lippujen myymiseen myyntipisteessään. Toimisto voi määritellä järjestelmään tapahtumat, joihin lippuja myydään. Järjestelmän alustava nimi on TicketGuru.

Lipunmyyntipisteessä lipunmyyjä myy ja tulostaa asiakkaalle liput. Ennakkomyynnin loputtua loput liput tulostetaan ovella myytäviksi. Lipuissa on ovella helposti tarkastettava koodi, jolla lippu voidaan ovella merkitä käytetyksi.

Jatkokehityksessä järjestelmään aiotaan lisätä verkkokauppa, jolla asiakkaat voivat itse ostaa lippuja.

Asiakkaan veljenpoika opiskelee Haaga-Helia ammattikorkeakoulussa tietojenkäsittelyä, ja asiakas on pyytänyt poikaa laatimaan järjestelmän tärkeimmistä käyttöliittymistä alustavat wireframe-mallit. Saamme ne käyttöömme, mutta niitä kannattaa pitää vain suuntaa-antavina. Niistä kuitenkin saa selville monia asioita siitä, miten tilaaja on ajatellut järjestelmää käytettävän ja mitä siltä odotetaan.
